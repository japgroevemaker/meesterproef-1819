<!-- # Meesterproef 2019 @cmda-minor-web Â· 2018-2019

In de Meesterproef ga je toepassen wat je in de Minor Webdev hebt geleerd.
Voor de Meesterproef krijg je een opdracht van een echte opdrachtgever.
Je gaat leren hoe je je geleerde kennis en skils kan gebruiken om een oplossing voor een echt probleem te ontwerpen en maken.

Je kan kiezen uit verschillende projecten. Hier ga je 5 weken aan werken.

Coaches: Joost Faber, Laurens Aarnoudse, Vasilis van Gemert, Janno Kapritsias en Koop Reynders.

## Werkwijze

Voor de Meesterproef geef je met een eerste en tweede keuze aan welk project je graag wil doen. Daarna wordt door de coaches een indeling gemaakt.  

In de eerste week krijg je een briefing bij de opdrachtgever en schrijf je een debriefing.
Dat is de opdracht en de doelstellingen in eigen woorden beschreven.
Daarna ga je iedere week een proof-of-concept bespreken met je opdrachtgever.
In week 5 presenteer je het eindresultaat tijdens een expositie.
Hiervoor moet je ook een passende presentatie maken.

Elke week zijn er 2 coachingsmomenten gepland.
Op vrijdag ga je naar de opdrachtgever om je vorderingen te bespreken.

- Maandag/Dinsdag - Debriefing met een van de coaches.
- Woensdag/Donderdag - Code review met een van de coaches.
- Vrijdag - Bespreking met de opdrachtgever.


## Criteria en beoordeling

Met de Meesterproef laat je zien wat je hebt geleerd tijdens de minor.
Studenten die de vakken hebben gehaald kunnen aan de Meesterproef beginnen.

De Meesterproef bestaat uit 3 projectweken en een eindproject van 5 weken.
De 3 projectweken,
[PW1](https://github.com/cmda-minor-web/project-1-1819),
[PW2](https://github.com/cmda-minor-web/project-2-1819) en
[PW3](https://github.com/cmda-minor-web/project-3-1819) tellen mee als AVV.

Het eindproject wordt beoordeeld op een Design rationale, een Product biografie en een reflectie op het eigen niveau.
Ã‰n of de klant blij is met het gemaakte project.

### Design rationale
In de Design rationale schrijf je de debriefing, de probleem-definitie, toon je de oplossing en schrijf je een uitleg van de code.
De Design rationale is een verantwoording van je ontwerp.

### Product biografie
In het eindproject doorloop je een iteratief proces.
Elke week bespreek je met je opdrachtgever je vorderingen en ideeen.
In de Product biografie hou je stap voor stap bij wat je allemaal hebt gedaan.
Je schrijft over het proces, de werkwijze en de planning.
Ook schetsen, testen, uitprobeersels en inspiratie zijn deel van de Product biografie.

### Reflectie op eigen niveau
Aan de hand van de vakrubrics reflecteer je systematisch op je werk.
In een aantal gesprekken met een coach _reviewen_ we de code van je project.
Dit doen we op basis van de rubrics van de verschillende vakken.
Zo krijg je een goed beeld van je eigen niveau, mogelijke aandachtspunten en/of aspecten van het design-proces waar je je nog op kan verbeteren.

### Een blije klant
Voor de klant maak je een (werkend) prototype. Gericht op een bepaalde gebruikersgroep, geschikt voor verschillende apparaten, met echte data, Ã©n een goede UX.
Jeweettoch.
Een blije klant is een goede klant.
Soms ontkom je er niet aan dat je een beetje eigenwijs moet doen.
Dan doe je juist niet wat de klant wil en probeer je de opdrachtgever te overtuigen met een proof-of-concept.
En soms kan het voorkomen dat het proces niet helemaal soepel loopt.
Dat hoort erbij en daar leer je van.
Aan het eind van het project vragen we de klant feedback op het geleverde werk...  -->

# OBA Date

## Inhoud
* **[Over mij](#Over-mij)**
* **[Minor](#minor)**
* **[Meesterproef](#meesterproef)**
* **[leerdoelen](#Persoonlijke-leerdoelen)**
* **[Casus](#casus)**
* **[User requirements](#user-requirements)**
* **[Features](#features)**
* **[Hoe heb ik leerdoelen gekoppeld aan rubrics](#leerdoelen-rubrics)**
* **[Product biografie](#product-biografie)**
* **[Reflectie](#reflectie)**

## Over mij
Ik ben Joep Gravemaker, geboren en getogen in IJmuiden. Na mijn opleiding als grafisch vormgever te hebben afgerond, wilde ik meer. Ik was opzoek naar een nieuwe uitdaging, en deze heb ik gevonden in web-development. Ik vind het leukst om met zowel technisch als vormgeven bezig te zijn. Ik probeer me daarom ook zo goed mogelijk neer te zetten als frontend developer. Ik heb nog veel te leren, maar ik ben en blijf gretig.

## Minor
In de minor web development wordt je uitgedaagd en klaar gestoomd voor de wereld van front en backend. Omdat de wereld van het web bijna dagelijks innoveert, is het onmogelijk alle facette binnen 4 maanden onder de knie te krijgen. Maar een goede basis wordt tijdens deze minor gelegd zodat je jezelf in de verdere toekomst kan ontplooien tot bijvoorbeeld frontend developer.

## Meesterproef
De meesterproef, na dat je alle vakken binnen de minor, CSS to the Rescue, Web app from scratch, Browser technologies, Performance matters, Real time web en Webdesign met een voldoende hebt afgesloten, is het tijd voor de meesterproef. In de meesterproef ga je werken aan een opdracht van een "echte" opdrachtgever en laat je verschillende competenties die je de afgelopen maanden eigen hebt gemaakt. Met de meesterproef toon je eigenlijk aan dat je de afgelopen maanden de lesstof voldoende tot je genomen hebt en deze in de praktijk kan toepassen.

## Persoonlijke leerdoelen
Wat wil ik tijdens deze meesterproef leren? Wat wil ik er uit halen? Waar kan ik mezelf nog in verbeteren? Allemaal vragen die ik heb meegenomen tijdens het samenstellen van mijn persoonlijke leerdoelen. Deze doelen heb ik aan de hand van de rubrics van de vakken binnen de minor samengesteld.

| Vak | Doel   |
| ------ | ------ |
| _WAFS_ | De code bevat geen syntaxfouten en is netjes opgemaakt|
| _GitHub_ | Leren hoe optimaal samen te werken aan een project op GitHub. |
| _CSS To The Rescue_ | Je kan laten zien dat CSS gebruikt kan worden voor meer dan het stijlen van een pagina |
| _Web Design_ | Leren hoe je principles in een ontwerp kan toepassen. |
| | Leren hoe je moet testen en de resultaten gebruiken voor het verbeteren van je ontwerp. |
| _Real Time Web_ | Een database implementeren en de syntax begrijpen. |


## Casus
Als opdrachtgever heb ik voor de OBA gekozen. De opdrachtbeschrijving van de OBA luidde als volgt:

<i>
Ontmoeten en samenkomen is een belangrijke functie binnen de OBA. Meer en meer worden OBA-vestigingen gebruikt om samen te overleggen, leren en studeren. We willen graag onze bezoekers faciliteren in het ontmoeten en het verleiden om te ontmoeten, leren en te studeren.
</i>

Bij deze opdrachtbeschrijving zaten ook nog een aantal user stories. Ik heb ervoor gekozen mij te focussen op de zogenaamde Client to Client user story. Deze luidde als volgt:

<i>
Als bezoeker wil ik een vraag kunnen stellen en weten of er andere bezoekers zijn die mijn interesse delen en graag willen sparren, overleggen, praten of bijvoorbeeld koffie willen drinken.
</i>

<i>
Als bezoeker wil ik aanbieden dat ik bepaalde kennis heb en deze graag deel en/of zou willen sparren, overleggen, praten of bijvoorbeeld koffie drinken.
</i>

## Gebruikers van de app
Dit zijn over het algemeen bezoekers van de OBA die opzoek zijn naar iets en dat kenbaar willen maken naar de buitenwereld. Wat past er nou precies in het profiel van de "bezoeker van de OBA"?

Dit omvat een grote groep met een enorme diversiteit. Er zijn leergiere bezoekers, onderzoekende bezoekers, bezoekers die voor ontspanning komen etc. Daarnaast is er ook een grote diversiteit als het gaat om cultuur.

## User requirements

- <strong>De gebruiker moet een bericht kunnen aanmaken</strong><br>
De gebruiker moet een bericht kunnen aanmaken waarin hij/zij kenbaar maakt wat hij/zij graag zou willen doen.

- <strong>De gebruiker moet door al eerder geplaatste berichten kunnen scrollen</strong><br>
Eerder geplaatste berichten moeten worden getoond op het prikbord.

- <strong>De gebruiker moet onder een bestaand bericht kunnen reageren</strong><br>
Als een gebruiker bijvoorbeeld kenbaar wil maken dat hij/zij de auter van het bericht een handje wil helpen, moet de gebruiker onder dit bericht kunnen reageren.

- <strong>De gebruiker moet doormiddel van gebruik van de app in contact kunnen komen met andere gebruikers</strong><br>
Het gebruik van de applicatie moet als gewenste resultaat tot een afspraak leiden.

- <strong>Een moderator moet een oogje in het zeil kunnen houden</strong><br>
Een moderator moet kunnen checken of alles op de app netjes verloopt.

## Features
- <strong>Genereren en plaatsen van een bericht</strong><br>
Er moet een bericht kunnen worden gegenereerd die vervolgens op een prikbord geplaatst kan worden.

- <strong>Berichten moeten worden opgeslagen op een database</strong><br>
Om eerder geplaatste berichten te kunnen tonen, moeten deze worden opgeslagen op een database.

- <strong>Bestaande berichten moeten worden opgehaald en op de index getoond kunnen worden</strong><br>
Bestaande berichten van eerdere gebruikers moeten kunnen worden getoond

- <strong>Gebruikers moeten zichzelf kenbaar kunnen maken om zo een tijdgebonden sessie te creeeren</strong><br>
Gebruikers maken zichzelf kenbaar door een foto te uploaden en een naam te definieren. Deze worden doormiddel van een sessie en cookies tijdelijk opgeslagen.


## Proeduct biografie

## Week 1
###### Maandag 3/6/'19
Omdat ik door omstandigheden een week later dan de rest kon beginnen heb ik op de zaken vooruit gelopen door adhv de caseomschrijving een concept te maken. Deze heb ik op de 1e ontmoeting met onze opdrachtgever, Mark Vos, gepresenteerd. Het concept luidde als volgt:

<i>
Ik wil ervoor zorgen dat de gebruiker zijn eigen profiel kan aanmaken. Tijdens het registreren krijgt de gebruiker naast de gebruikelijke vragen (naam, achternaam, wachtwoord) ook een aantal keuzes voorgeschoteld. Deze keuzes staan symbool voor de interesses en kennis van de gebruiker. De keuzes die de gebruiker maakt worden opgeslagen in het profiel en worden later gebruikt om de gebruiker vindbaar te maken voor andere gebruikers.
</i>

<i>
Als de gebruiker zichzelf eenmaal geregistreerd heeft en bereid is zijn kennis te delen, kan de gebruiker een eigen â€˜roomâ€™ aanmaken, oftewel een eigen omgeving waar in de gebruiker te kennen geeft over kennis te beschikken en deze te willen delen. Als de gebruiker deze â€˜roomâ€™ aanmaakt moet hij deze van een paar instellingen voorzien. Zo moet er een titel worden gedefinieerd, deze komt als het ware op de â€˜deurâ€™ van deze â€˜roomâ€™ te staan en moet iedereen duidelijk maken waar het in deze â€˜roomâ€™ over gaat. Ook moeten er een of meerdere onderwerpen
(max 3) worden gedefinieerd, deze zullen als tags aan de â€˜roomâ€™ gekoppeld worden zodat de â€˜roomâ€™ op deze manier via de zoekfunctie te vinden is.
</i>

<i>
Binnenin de â€˜roomâ€™ is een chat aanwezig. Via deze chat kan een afspraakje gemaakt worden.
</i>

Mark had hier gelijk een aanmerking op: Kunnen we er niet voor zorgen dat de gebruikers zich helemaal niet hoeven aan te melden of registreren? Dit i.v.m dat de OBA dan gevoelige info opvraagt en dat moet opslaan en daarom de drempel om de app te gebruiken misschien te groot wordt. Daarbij komt dat het een app moet zijn die makkelijk en snel, door iedereen, te gebruiken is. Dus ook mensen die alleen een vraag hebben over een bepaald boek, en die mensen willen natuurlijk niet zichzelf eerst moeten inloggen of registreren. De afspraak was dat we later in de week met een verscherpt voorstel terug zouden komen.

Hier moest ik nog goed over nadenken. Daarnaast had ik besloten, na het horen van Stan zijn concept, dat het misschien beter was om samen te gaan werken aangezien onze concepten bijna identiek waren. Dit hebben we diezelfde dag nog met Janno besproken en die gaf groen licht. Er werden afspraken gemaakt omtrent leerdoelen en we hebben besproken hoe we bijvoorbeeld het beste GitHub kunnen gebruiken aangezien we beide nog nooit aan een gezamelijk project op GitHub hadden gewerkt.


###### Dinsdag 4/6/'19
Dinsdag hebben we ons concept teruggebracht naar de tekentafel. Dit hebben we gedaan om te kijken hoe we ervoor gaan zorgen dat de app makkelijk te gebruiken is en er niet ingelogd/geregistreerd hoeft te worden? We waren er beide heilig van overtuigd dat je wel zou moeten kunnen registreren/inloggen om volledig gebruik te kunnen maken van de app. Als eerst hadden we bedacht dat er wel een optie was om in te loggen en te registreren maar dat dat niet hoefde en dat je adhv een gastaccount ook gebruik kon maken van de app. Je had dan weliswaar niet alle functionaliteiten van de app, maar je kon hem gebruiken. Maar welke functies zouden dan niet beschikbaar zijn als je je niet registreerd? Daar hadden we beide niet echt een goed antwoord op en daarom gingen we het eens omdraaien, wat nou als je je echt niet kan regisreren? Wat blijft er dan over?

We gingen kijken wat er mogelijk was binnen een session based app. Een app waarbij je tijdelijk een persoonlijke ID toegewezen krijgt en zodoende dus geen gevoelige gegevens hoeft op te geven of op te slaan. Dit idee bleek eigenlijk heel goed haalbaar en daarom hebben we besloten hiermee verder te gaan.

Dus ons concept luidde nu: <i> Een gebruiker komt naar de applicatie en kijkt eerst wat rond op het dashboard. Hij vindt niet waar hij naar opzoek is en wil daarom zelf een oproep plaatsen. Als eerst moet de gebruiker zichzelf zo beknopt mogelijk identificeren. De gebruiker krijgt de keus, of een naam of een profiel foto. beide mag natuurlijk ook.</i>

<i>
Daarna krijgt de gebruiker de vraag voor wat voor activiteit hij of zij een oproep wil plaatsen: Koffie drinken, Kennis delen, Hulp nodig, Overleggen of discussieren. Vervolgens moet de gebruiker minimaal 2 tags aan de oproep koppelen zodat de oproep via de zoekbalk op het dashboard makkelijk te vinden is. Vervolgens geeft de gebruiker de oproep een naam en laat hij weten op welke locatie hij of zij zich bevindt. Als dit alles is ingevuld wordt de gebruiker terug geleid naar het dashboard waarop zijn oproep zal verschijnen tussen alle andere al geplaatste oproepen. </i>

<i>
Het is nu voor de gebruiker zaak om te wachten totdat er iemand op zijn of haar oproep reageert doormiddel van de chat.
</i>

Vervolgens zijn we de basis elementen gaan opzetten. We hebben een test repo aangemaakt om uit te proberen hoe het nou is om samen aan een project op GitHub te werken. Dit bleek vrij simpel te zijn. Daarna heb ik een Node server opgezet en zijn we taken gaan verdelen in GitHub projects.

Die dag ben ik ook gestart met het maken van een prototype via Adobe XD om ons aangescherpt concept dat we donderdag moesten verdedigen zo visueel mogelijk te maken.
<img src="https://github.com/japgroevemaker/meesterproef-1819/blob/master/images/IMG_20190529_104919.jpg" width="100%">


###### Donderdag 6/6/'19
Op een zonovergoten dakterras van de 8e verdieping van de OBA kwamen Stan, Mark en ik samen om de verrichtingen van de 1e week door te nemen. We liepen samen met Mark door het door ons gecreeerde prototype. Mark was erg onder de indruk van het werk wat we al gedaan hadden en vond dat het concept dat wij er bij hadden ook al aardig stond.

Uiteraard waren er ook puntjes van kritiek. Zo hadden wij bedacht dat de gebruiker voor iedere activiteit, die hij of zij wilde definieren als hij of zij een oproep zou plaatsen, de zelfde stappen doorlopen moesten worden. Ga goed bedenken hoe iemand binnen komt, hoe relevant is het invullen van al die info voor iemand die alleen koffie wil drinken? Kijk of je niet verschillende vragen per activiteit kan stellen. Het moet zo laagdrempelig mogelijk blijven.

Daarnaast vond hij ook dat we niet moesten vergeten dat er ook een 'fun' factor aan de applicatie zit. Mark zou graan zien dat we daar wat meer mee zouden doen. Zelf noemde hij een 'pauze modus', een pagina waarop iedereen die op dat moment pauze aan het houden was vertegenwoordigd zou zijn. Het effect hiervan zou dan zijn dat dit ook weer mensen bij elkaar zou brengen.

Dit was weer voldoende stof om over na te denken.

###### Vrijdag 7/6/'19
Vrijdag kwamen we voor een klein gesprekje samen met onze begeleider Janno bij elkaar in het BPH. Hij drukte ons op het hart dat we goed naar de functionaliteiten moesten kijken zodat we ze goed onder ons twee konden onderverdelen. Daarnaast gaf hij ook nogmaals aan dat we goed naar de vak rubrics moesten kijken zodat we goed konden meten op welke punten onze werkzaamheden raakvlakken hadden met de vakken.

Daarna hebben we de flow van de app nog een keer terug naar de tekentafel gebracht. We hebben bekenen hoe we ervoor zouden kunnen zorgen dat iemand die louter koffie wil drinken misschien niet alle vragen hoeft in te vullen omdat zij toch niet relevant voor diegene zijn. We kwamen wel tot de conclusie dat we de vragen niet helemaal weg moeten laten omdat sommige gebruikers er op een of andere manier toch behoefte hebben.


## Week 2
###### Dinsdag 11/6/'19
Omdat Stan deze dag andere verplichtingen had, ben ik in mijn eentje naar de OBA afgereisd. Als eerst heb ik om 09:00 een standup met Mark gehad. Hier in hebben we besproken wat ik deze dag zou gaan doen. Na dit te hebben besproken kon ik aan de slag gaan. Later in de middag zouden Mark en ik elkaar weer ontmoeten.

Ik heb mij die dag gefocusd op het maken van een profiel pagina en het maken van de 'pauze' modus pagina.

Toen ik zo goed als klaar was en weer een meeting met Mark had kwamen we er toch achter dat we qua flow van het prototype nog niet heel erg lekker gingen. Samen met mark heb ik toen een aantal zaken op papier gezet die de flow van de applicatie zouden verbeteren.

We kwamen tot overeenstemming dat de app 2 ingangen moest hebben. Een voor gebruikers die de app eerst willen verkennen en een voor gebruikers die eigenlijk al meteen iets willen doen. Daarnaast kwamen we tot de conclusie dat we de gebruikers die meteen al iets willen doen goed moeten begeleiden en daarom keuze moeten geven uit een aantal 'paden'. De gebruikers die meteen al iets willen doen krijgen daarom 5 keuzes voorgeschoteld: Ik wil kennis delen, Ik heb hulp/kennis nodig, Ik wil iets samen doen, Ik heb pauze of ik wil toch verkennen. Vervolgens krijgt de gebruiker de gebruikelijke vragen, maar wordt er pas na het invullen van de vragen voor de oproep gevraagd aan de gebruiker om zichzelf herkenbaar te maken.

Daarnaast kwamen we tot nog een grote verandering: we gaan van de chat afzien. Omdat de chat toch voor vervelende situaties kan leiden, hebben we ervoor gekozen om een soort van thread ala facebook en stackoverflow op het dashboard te laten zien. De gebruiker plaatst dus een oproep in de vorm van een bericht waarop andere gebruikers in de vorm van reacties op kunnen reageren.

Dit was eigenlijk een redelijk onverwachte draai en dit zorgde voor een bak aan extra werk.

###### Woensdag 12/6/'19
Vandaag was Stan er weer en kon ik hem het (slechte) nieuws vertellen. Veel tijd om er over te hebben was er niet, want de volgende dag stond er alweer een meeting met Mark op het programma.

Na wat gebrainstormd te hebben heb ik me bezig gehouden met het herontwerp van de flow van de app.
<img src="https://github.com/japgroevemaker/meesterproef-1819/blob/master/images/IMG_20190603_123145.jpg" width="100%">  

## Week 3
###### Donderdag 20/6/'19
Ik had mijn voortgang gesprek met Koop. Hij heeft met een kritisch ook gekeken naar wat we aan het doen waren. Zijn main feedbackpunt was: Je moet de gebruiker meer sturen. De applicatie was naar zijn mening nog te vrij en we lieten de gebruiker nog te veel 'zwemmen'. Hier zijn we op gaan ittereren.

###### Vrijdag 21/6/'19
Er werd duidelijk dat het ontwerp wat er nu stond eigenlijk helemaal niet werkte en erg lelijk was. Dit kwam omdat ik te veel de stijl van de OBA wilde aanhouden, erg inconsistent dus. Er moest dus snel geschakeld worden om er binnen korte tijd iets echt leuks van te maken.

## Week 4
###### Maandag 24/6/'19
Begin van de deadline week. Er waren nog flink wat punten die op de i gezet moesten worden en daarom hadden we weer een feedback sessie met Mark ingepland zodat hij zijn licht nogmaals op onze voorgang kon laten schijnen. Zijn hoofdpunten waren: Is het nog mogelijk binnen de tijd de OBA-api toe te voegen? Ons antwoord was een voorzichtige 'ja'. Daarnaast hadden we het over de kleine dingen, zoals bijvoorbeeld het aanpassen van de placeholders.

###### Dinsdag 25/6/'19
Vandaag hadden we een feedbackgesprek met onze coach Janno. Hij vond dat de core functionaliteit al goed stond en werkte, alleen over het design was hij nog niet echt te spreken. Hier moesten we echt aandacht aan besteden, hij gaf nog een suggestie om de zoekfunctie een andere achtergrond kleur te geven om deze zo af te bakenen van de rest. De tijd begon te dringen.

Deze dag vond er ook een doorbraak plaats in het design. Er werden subtiele kleuren aan de post toegevoegd zodat er duidelijk werd welke post bij welke categorie hoorde. Dit gaf een speels gevoel en het zag er ook goed uit.

###### Donderdag 27/6/'19
<strong>Deadline day</strong> Na 4 weken gezwoegd te hebben was het moment dan eindelijk daar. De beoordeling. Omdat wij nog een week langer hadden omdat we een week later begonnen waren, zagen wij deze dag meer als een feedback moment. En over wat we hoorde waren we absoluut niet ontevreden! Als eerste waren de leraren erg te spreken over onze samenwerking en onze voortgang. Stan komt van een andere opleiding en ik zat 2 maanden geleden nog met mijn handen in mijn haar omdat ik in de tijd dat ik weg geweest ben niet genoeg stappen had gemaakt. En dan dit product neerzetten! Daar waren de leraren louter positief over. Dan over de stijling, er moest consistenter te werk worden gegaan. Nergens hoofdletters gebruiken betekend ook echt nergens hoofdletters gebruiken. `margins` en `paddings` moeten bij bepaalde elementen het zelfde zijn etc. En dan nog de reflectie op de leerdoelen. Omdat wij dit toch als een feedback moment zagen, hebben we ons niet bekommerd om de reflectie, dus die moest ook nog gemaakt worden.
Al met al waren we niet ontevreden.
<img src="https://github.com/japgroevemaker/meesterproef-1819/blob/master/images/IMG_20190627_153259.jpg" width="100%">

## Week 5
###### Maandag 1/7/'19
Vandaag hadden ween flow review met Koop. Hij had goede feedback op onze flow zoals bijvoorbeeld het toevoegen van een sticky header. Of bijvoorbeeld het verkleinen van de maker van de post omdat deze op dit moment veel te belangrijk gemaakt werd. Ook pleitte hij voor het feit dat de navigatie het eerste moest zijn wat de gebruiker zou zien. Ik heb daarna geittereerd op een aantal punten, en ik moet zeggen dat de uitkomst verbluffend is. Het loopt veel lekkerder.

## Reflectie
Ik heb dit project als zeer leuk en leerzaam ervaren. Je gaat in 5 weken van een idee op papier naar een echt werkend product, het proces wat daar tussen in ontbrand is magisch, stressvol, af en toe vervelend maar vooral erg gaaf om mee bezig te zijn.

Omdat ik mij voornamelijk met het design bezig heb gehouden, ben ik mezelf op een groot punt tegengekomen: <strong>Consistentie.</strong> Omdat ik in het begin niet consistent te werk ging, leverde mij dat later in het project weer extra werk op. Dit is natuurlijk niet erg, maar als ik iets meer op de details had gelet had het misschien in een keer goed gegaan. Dit is een belangrijk leerpunt voor mij geweest.

Daarnaast ben ik er ook echt achter gekomen dat ik mijzelf een CSS framework moet gaan aanleren en mijn CSS modulair moet gaan opbouwen. Dit scheelt onnodige regels code en veel tijd.

Wat ik als erg leuk heb ervaren zijn de itteraties die we samen met Koop hebben besproken. Ik vind het machtig om te zien wat voor effect kleine itteraties op de flow van een applicatie kunnen hebben.

Ik heb ook met enorm veel plezier gewerkt aan de kleine scriptjes die ik geschreven heb voor bijvoorbeeld het uitklappen van de navigatiebalk, het werkend maken van de zoekfunctie op het dashboard, het toevoegen van reacties onder een post en het tellen van de reacties onder een post. Het geeft mij persoonlijk veel voldoening dat ik dit voor elkaar heb gekregen.

###### Reflectie leerdoelen

âœ…  <strong>Behaald</strong>

âž– <strong>Deels behaald</strong>

ðŸš« <strong>Niet behaald</strong>

| Vak | Doel   | Behaald |
| ------ | ------ | ------ |
| _WAFS_ | 1.  <strong> De code bevat geen syntaxfouten en is netjes opgemaakt| âœ… |
|| 2. <strong>Data ophalen, manipuleren en tonen. | ðŸš« |
<details>
  <summary>Beschrijving</summary>
  <strong>1.</strong> Omdat ik nu al een tijdje codeer hecht ik er waarde aan dat de code geen syntaxfouten bevat en netjes is opgemaakt. Dit is goed gelukt en ik heb echt gevoel dat ik mijn manier van code schrijven naar een hoger plan aan het tillen ben.

  <strong>2.</strong> Dit doel heb ik door tijdgebrek helaas niet weten te behalen. Er komt na de vakantie waarschijnlijk wel een vervolg op dit project waarin ik dit doel waarschijnlijk wel kan bewerkstelligen.
</details>

| Vak | Doel   | Behaald |
| ------ | ------ | ----- |
| _GitHub_ | 1. <strong> Leren hoe optimaal samen te werken aan een project op GitHub. | âœ… |
<details>
  <summary>Beschrijving</summary>
  <strong>1.</strong> Solo kon ik al goed met GitHub overweg, maar ik had nog nooit samen aan een project op GitHub gewerkt.
  Na wat tutorials op YouTube te hebben gevolgd ging het eigenlijk vrij smooth. Als we aanpassingen wilde doorvoeren deden we dat altijd op een nieuwe branch. We hebben daarom ook geen grote merge conflicts gehad.
</details>


| Vak | Doel   | Behaald |
| ------ | ------ | ----- |
| _CSS To The Rescue_ |1. <strong> Mooie, vloeiende en nuttige transitions maken. | âž– |
| | 2. <strong>Je kan laten zien dat CSS gebruikt kan worden voor meer dan het stijlen van een pagina.| âœ… |
<details >
<summary>Beschrijving</summary>
<strong>1.</strong> Hier ben ik gematigd tevreden over. Als ik nog iets meer tijd zou hebben zou ik dit doel wel behaald hebben. Sommige transitions lopen naar mijn idee nog niet lekker genoeg. Daarbij komt dat ik ook nog wel moeite heb met een transition te plaatsen op een element dat bijvoorbeeld verwijderd of op `display: none` gezet wordt. Dit gaat nog te statisch.
<strong>2.</strong> CSS kan meer dan alleen stijlen, dit heb ik bijvoorbeeld laten zien bij het uitklappen van het menu, of bij het animeren van het + tekentje, wat na een klik een X teken wordt.
</details>

| Vak | Doel   | Behaald |
| ------ | ------ | ----- |
| _Web Design_ | 1. <strong> Een functioneel EN mooi design maken. | âœ… |
|| 2. <strong> Leren hoe je principles in een ontwerp kan toepassen.| âœ… |
<details>
  <summary>Beschrijving</summary>
  <strong>1.</strong>Zoals ik eerder al in mijn reflectie beschreef moet ik consistenter worden als het op de details aankomt. Elementen die met elkaar in verband staan moeten de zelfde `padding` en `margin` hebben. Ik denk dat het mij ook helpt als ik in de toekomst mij CSS modulair opzet en hiermee efficienter aan de slag ga. Desondanks denk ik dat er een functioneel EN mooi design staat waarop nog volop geittereerd kan worden.
  <strong>2.</strong> Het is schier onmogelijk om alle principles toe te voegen in je design, maar een aantal is mij zeker gelukt. Bijvoorbeel: <strong>One primary action per screen</strong> bij het genereren van het bericht wordt je eerst gevraagd een titel en de inhoud te creeeren en daarna wordt je gevraagd jezelf kenbaar te maken.
</details>

| Vak | Doel   | Behaald |
| ------ | ------ | ----- |
| _Real Time Web_ | 1. <strong> Een database implementeren en de syntax begrijpen. | âž– |
<details>
  <summary>Beschrijving</summary>
  <strong>1.</strong> Stan Ooms, waar ik mee samen gewerkt heb, had al gedegen kennis van het gebruik van een database. Deze heeft hij mij op een beknopte manier uitgelegd. Het is nu aan mij om hier in de toekomst verder in te duiken zodat ik er later gebruik van kan maken.
</details>
